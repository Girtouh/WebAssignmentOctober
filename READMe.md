# WebAssignmentOctober

###Syftet med webplatsen###

Syftet med webplasen är att informera om mig, vem jag är, vad jag gör och vad jag gjort. Webplatsen ska alltså upplysa eventuella företag eller anställare om mig, mina styrkor och svagheter, samt utbildning, tidigare arbete och även kort om min personlighet. Då denna sida handlar mest om ansökning inom programmeringsyrken, så kommer jag att nämna färdigheter som är nödvändiga för dessa yrken, och inte mer.

*Vem är jag?*

Jag är Linus Skagerberg, 19 år och pluggar programmering. Jag är ganska ny inom programmering i allmänhet, men satsar på att försöka lära mig, men har viss grundutbildning inom kodspråken C#, HTML, CSS.

*Tidigare arbeten*

Tidigare har jag sommarjobbat på ett dagis, där det gäller att hålla koll på många olika personligheter, och se till så att alla har det bra utan att någon blir ensam.

*Mina blandade styrkor och svagheter*

Jag är envis, men öppen för förbättringar eller nödvändiga förändringar. Jag är ärlig, och kommer snabbt att kritisera idéer eller planer jag inte tycker om, förstår eller vill förbättra, och jag är väldigt bra på att kompromissa. Jag är ganska kreativ, och kommer själv bidra med många idéer eller planer, när antingen behovet eller planerna själva kräver det. Jag arbetar bra i grupp, och jag kan ganska enkelt ta en sorts "ledarroll" för ett projekt, ifall behovet för något sådant skulle uppstå. Jag tar kritik bra så länge det finns en anledning till den, annars lär det bli problem.

*Föredragen arbetsmetod*

Jag jobbar gärna i grupp då resultatet på arbetet kan bli bättre, eftersom det finns fler som felsöker problem. Dessutom får man mer lärdom och kunskap om man arbetar med andra, eftersom man får se många olika sätt att lösa problem på. Jag jobbar dock gärna ensam om det behövs, men resultatet kan som sagt bli något sämre än om jag arbetar i grupp. 

*Vad anställare letar efter*

Jag skulle gissa på att en anställare som vill rekrytera arbetare först och främst vill veta vad man kan från början. Då ingår också vad man gjort tidigare, alltså tidigare yrken eller om man har erarenheter från privatlivet. Sedan frågas det såklart efter styrkor och svagheter, för att få än bättre bild av vem man anställer, och kan på så vis placera in personen där denne är som bäst. Sedan är det troligt att anställaren undrar hur snabbt man lär sig eller hur man lär sig, då vissa yrken kanske inte kräver så mycket tidigare utbildning, utan istället en specifik utbildning på arbetsplatsen.

*Vad jag skulle leta efter*

Förutom det tidigare nämnda så skulle jag också fråga vad den arbetssökande helst vill göra. Eftersom människor oftast arbetar bättre, mer intesivt eller allmänt mer ifall de gillar det de gör, så är det en bra fråga att ha i åtanke om man tänker på effektivitet i ett företag.
